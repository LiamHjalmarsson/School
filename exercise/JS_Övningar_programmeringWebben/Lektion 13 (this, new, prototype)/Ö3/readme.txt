Övning 3
========

I denna övning ska ni skapa en sk. konstruktorfunktion (så vi kan dela upp
egenskaper och funktioner för vårt objekt). Jag har skapat en exempelfil ni kan
börja med att titta igenom ("example.js").

Det enda nya i denna filen är att om ett objekt, som skapas via en
konstruktorfunktion, har metoden (funktionen) ".toString" så kan vi på ett rätt
coolt vis konvertera vårt objekt till en sträng och samtidigt bestämma vad som
ska skrivas ut. Om ni kommer ihåg kan vi göra om en siffra till en sträng via
"String(13)", vilket ger oss strängen "13". På samma vis kan vi göra om en bit
text till en siffra via "Number("150")" och få siffran 150. Något vi inte
tidigare prövat är ju att göra om ett objekt till en sträng, vilket kanske låter
udda, men det går - det kräver däremot att vi själva (via metoden ".toString")
anger för JavaScript vad vi vill ska skrivas ut. Som sagt, ta en titt i exemplet
och se vad som händer (öppna det i en webbläsare och se).

Därefter är tanken att ni ska bygga ett liknande objekt på egen hand, skriv -
kopiera inte. Instruktioner för detta finner ni i "main.js". I slutet har jag
lagt till lite testkod som ska fungera när ni är klara med er kod.

Lycka till!